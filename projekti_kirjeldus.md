## Projekti Lühikirjeldus
Meie projekt, mille nimeks on esialgu Vesi ;), saab olema bingoõhtut simuleeriv rakendus, kus saab mängida mitut erinevat tüüpi bingot. Selle programmi loomiseks kasutame Thonnyt/PyCharmi(?) ja moodulit Flask ning plaanime kasutada sellel kursusel juba omandatud elemente, nagu funktsioonid ja tsüklid, kuid ka õppida kasutama võõramaid programmeerimise võtteid.

## Millist probleemi hakkab lahendama?
Meie kui Tartu armastatud Möku bingoõhtu entusiastid mõistame, et alati ei ole tempoka ülikoolielu tõttu kolmapäeva õhtupoolikul bingole jõuda ning ka meil on ette tulnud see kurb reaalsus, et proge testide, kodutööde ja opsüsi praktikumide esitamine kipub olema kõrgema prioriteediga kui bingo. Sellegipoolest ei vääri ükski tudeng või ka õppejõud sellest ilma jääda, mistõttu tahame meie võimaldada tartupärast bingokogemuse nautimist ka koduarvuti tagant. 

## Miks valisite selle projekti?
Kuigi oleme kogunenud Tartu Ülikooli eelkõige haridust omandama, on kahtlemata oluline osa tõelisest tudengikogemusest ka ööelu ja seltskonnamelu :D, mistõttu sidusime selle akadeemilise ülesande isiklike huvidega. Samuti on see hea viis muuta projekt lõbusamaks ja nauditavaks.
